# Survival of Tareixa - Videoxogo 3D con Unity

Videoxogo 3D realizado no contexto da materia _Contornos Inmersivos, Interactivos e de Entretemento_ da Facultade de Informática da Coruña. Para a implementación utilizouse o motor de videoxogos multiplataforma **Unity**.

#### Sinopse

Os Ancares, Galicia. Ano 2032. Tareixa é unha muller que vive no campo sen maiores
preocupacións, pero leva varias semanas recibindo noticias sobre unha plaga de mosquitos que se está a
estender e cuxa picadura fai que a xente se torne caníbal. Aínda que inicialmente non lle dá maior importancia, xa que non soe frecuentar as grandes urbes, comeza a preocuparse pola súa irmá, que é médica na cidade de Lugo. Ante a falta de resposta ao intentar comunicarse con ela, Tareixa decide partir na súa busca.
